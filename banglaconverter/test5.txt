শেরপুরে কিশোরীদের ব্যক্তিগত স্বাস্থ্য সুরক্ষা বিষয়ক প্রশিক্ষণ
এফএনএস (শাকিল আহমেদ শাহরিয়ার; শেরপুর) :  | প্রকাশ: ১৫ জানুয়ারি, ২০২৩, ৩:৫৯ পিএম
facebook sharing buttontwitter sharing buttonpinterest sharing buttonemail sharing buttonsharethis sharing button
image-here
শেরপুর সদর উপজেলার গাজিরখামারে এসএমসি এন্টারপ্রাইজ এর আয়োজনে কিশোরীদের ব্যক্তিগত স্বাস্থ্য সুরক্ষা বিষয়ক প্রশিক্ষণ কর্মশালা অনুষ্ঠিত হয়েছে। শনিবার (১৪ জানুয়ারি) দিনব্যাপী গাজিরখামার উচ্চবিদ্যালয়ের ছাত্রীদের এ প্রশিক্ষণ দেওয়া হয়।
এতে প্রধান অতিথি হিসেবে উপস্থিত ছিলেন জাতীয় সংসদের হুইপ বীর মুক্তিযোদ্ধা আতিউর রহমান আতিক এমপি। গাজিরখামার ইউপি চেয়ারম্যান মো. আওলাদুল ইসলামের সভাপতিত্বে কর্মশালায় আরো উপস্থিত ছিলেন গাজিরখামার উচ্চবিদ্যালয়ের প্রধান শিক্ষক মো. মাহবুবুর রহমান, এসএমসি ময়মনসিংহ অঞ্চলের জেষ্ঠ্য বিক্রয় ব্যবস্থাপক আবুল হায়াত মোহাম্মদ কামাল। মূখ্য আলোচক ছিলেন ডাঃ শারমিন রহমান অমি। এ সময়  গাজিরখামার উচ্চবিদ্যালয়ের শিক্ষক, শিক্ষার্থীবৃন্দ উপস্থিত ছিলেন।
প্রশিক্ষণ কর্মশালায় কিশোরীদের ব্যক্তিগত স্বাস্থ্য সুরক্ষা, কিশোর-কিশোরীদের বয়:সন্ধিকালে বিভিন্ন সমস্যা, প্রজনন স্বাস্থ্য, মেয়েদের ক্ষমতায়ন, শারীরিক ও মানসিক পরিবর্তন এবং পরিষ্কার পরিচ্ছন্নতাসহ নানা বিষয় সম্পর্কে প্রশিক্ষণার্থীদের অবহিত করা হয়। প্রশিক্ষণ শেষে সকল শিক্ষার্থীদের এসএমসি জয়া স্যানিটারি ন্যাপকিন উপহার দেওয়া হয় ও এসএমসি কমলা জুস বিতরণ করা হয়।